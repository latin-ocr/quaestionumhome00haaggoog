17

 

Ita conquirendam et dirigendam Homeri poesim fuisse. Ho-
mericorum igitur carminum exempla Athenis primum edita
esse. In eodem libro Nitzschius minime uerisimile ducit ab
Onomacrito adiutum esse tyrannum tum propter temporum
rationem tum quod Onomacritus longe alio in genere sata-
geret, neque a Laso — de quo Kreuserus cogitauerat —
neque a Simonide, neque ab Anacreonte, sed a solo fortasse
Orpheo. Verum in programmate ¹¹) postea edito: „Scholium,
ait, Plautinum repertum cum quaedam, quae negaueram,
confirmari et totum Pisistrati institutum illustrari uidissem,
nihilo tamen minore gaudio excepi. Porro depono illam,
qua eram sententia et ne Homeri quidem carmina a Pisis·
trato in sollemnem tantum rhapsodorum usum, sed simul
editionem ad legendum exactam atque commodam paratam
et editam esse profiteor.“ Hoc iam libello quattuor illos uiros
Pisistrati adiutores ducit, quos paucula ex suopte ingenio
interpolasse putat. In tertio ¹²) autem libro nuper uulgat0,
sibi persuaderi negat uiros a Pisistrato ad „opus illud diui-
num“ adhibitos ingeniose carmina immutasse, quoniam,
quaecumque Homerica habuerint, haud examinata in duo illa
uolumina eos recepisse appareat.

Aliter Ulricius ¹³) statuit, rhapsodOS, qui singulas carmi·
num Homericorum partes cum res postularent, ad libidinem
conectere solerent, contextum multis modis perturbasse, hoc
modo carmina permixta et dispersa Pisistratum disposuisse eis·
que inter se· comparatis pristinum restituisse ordinem. Plenas
integrasque editiones praesto ei fuisse uerisimile non uideri,
quoniam eius cura ac studium superuacaneum atque inutile
futurum fuerit· sed alibi tales fuisse cum ante Pisistratum
putandum esse. Merita autem Pisistrati apud solos Athe·
nienses ualuisse editionemque illam parum criticam esse
habitam. Similiter Welckerus¹⁴) censet Pisistratum Homeri

 

¹¹) quod laudaui in cap. 1. not. 33. ¹²) quem memor-aui iu cap. 1. not. ὅ.
ιι) οἱ, 029. Ι, not. 2. ¹⁴) episch. Cycl- 1. p. 376.-

