33

 

uerat, quippe qui longe alio in genere satageret, in eo se
errasse ipse postea, id quod iam diximus, confessus est. Et
plurimum quidem interfuit, ut iis usus suppeteret, sicubi
opus erat, apud Homerum hexametra bona producendi. Quae
autem ex Homeri carminibus in ordinem redegerunt? Nostra
quidem sententia solas Iliadem et Odysseam. An putas eos
omnia, quae Homeri nomen gererent, collegisse? Sed si
uerba et sententias auctorum exigimus, qui aut duo uolumina
ponunt aut ita loquuntur, ut Homeri nomine Iliadem et
odysseam significent, statuendum nobis erit, socios tantum
in haec duo corpora carmina ordinasse. Itaque dissentire
nobis liceat ab ⁷⁰) Ulricii auctoritate.

Jam uero si, quantum fieri poterit, quaeremus, quomodo
Pisistratus eiusque adiutores rem aggressi sint, fabellam,
quam grammatici narrant, paullum curabimus, sed animi
causa addere libet..Postquam Homeri opera perierunt incer-
tum igni an motu terrae an aquis absumpta Pisistratus
edixit, ut ex omni Graecia ad se deferretur, si quod Homeri·
cnm uspiam lateret. Ita inuentus, qui centum uersus, alius,
qui mille aliuS, qui maiorem numerum conferret. Quibus
omnibus receptis collectisque 7 2 grammaticos ipse statim
congregauit eosque iussit hanc farraginem in iustum ordinem
redigere. In hoc consessu grammaticorum prae ceteris Zeno·
doto et Aristarcho locus datur. Quod autem ad numerum
grammaticorum pertinet, apparet obuersatam esse bono uiro
fabulam illam antiquiorem quidem sed haud melioris fidei,
qua totidem uiri libros sacros in Graecum transtulisse per·
hibentur. Etiam Muellerus ⁷¹) opinatur ad singulas rhapsodias
declamandas complures rhapsodos arcessitos et ex uariis
quas protulissent quasi lectionibus selectam esse a sociis
eam, quae Homero dignissima uideretur. Rhapsodos enim
tum permultos fuisse contendit, qui largis tyranni muneribus
allectati atque inuitati Athenas uenissent. Hae sunt opinio-

 

Ῐο) l· l· 1. 1)- 403 not. ⁷¹) homer. Vorsehul. pag. 77.
8

